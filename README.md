# Studentska sluzba
Razviti aplikaciju za upravljanje podacima u studentskoj službi. Aplikacija treba da omogući tri različita režima rada:
1. Student,
2. Nastavnik,
3. Administrativni radnik,
4. Administrator aplikacije

Aplikacija treba da omogući čuvanje podataka o studentima: osnovne lične informacije, fotografije, e-mail adrese, informacije o svakoj godini upisa, obnovljenim godinama, položenim i nepoloženim ispitima, i sl. Podatke o položenim ispitima unosi administrativni radnik, na osnovu podataka dobijenih od nastavnika u elektronskoj formi. Studentima je kroz aplikaciju omogućena elektronska prijava ispita. Prva tri polaganja ispita su besplatna a bilo koja naredna prijava je moguća samo ukoliko student na svom virtuelnom računu poseduje novac za prijavu. Novac na virtuelnom računu se akumulira uplaćivanjem stvarnog novca na račun fakulteta i slanjem fotografije uplatnice administraciji kroz studentski korisnički nalog. Aplikacija omogućava čuvanje ovakvih fotografija i obaveštavanje administrativnih radnika kada pristignu nove. Administrativni radnici ažuriraju stanje na računu dodavanjem iznosa koji je uplaćen. Aplikacija omogućava uvid u sumu ESPB svih položenih ispita, i o(ne)mogućava administrativnom radniku da studente na kraju školske godine prevede u narednu godinu studija. Takođe, omogućava i obnovu godine za studente koji nisu stekli uslov za prelazak na narednu godinu studija.

Studentu je omogućeno prijavljivanje nepoloženih ispita u dolazećem ispitnom roku. Ovu opciju periodično aktivira administrativni radnik, i dostupna je samo nekoliko dana. Za to vreme studenti mogu da prijave nepoložene ispite.

Nastavniku je omogućeno da vidi spisak studenata koji su prijavili ispit u određenom ispitnom roku. Po završetku ispita, omogućeno mu je da unese ocene i prosledi ih administraciji na dalju obradu. Nastavnik može da vidi spisak svih predmeta na kojima je angažovan. Izborom bilo kog predmeta omogućeno mu je da vidi elementarnu statistiku o broju studenata koji su položili izabrani ispit po godinama, strukturu ocena, i sl.

Administrativnom radniku je omogućeno da upravlja podacima koji mu pristižu od studenata i nastavnika. Administrativni radnik obrađuje prijave ispita, pristigle uplatnice, pristigle zapisnike sa ispita, verifikuje upis naredne godine i obnovu tekuće godine studija, itd.

Administratoru aplikacije je omogućeno da registruje nove korisnike aplikacije iz kategorija Student, Nastavnik i Administrativni radnik, dok je Administrativnom radniku omogućeno registrovanje novog korisnika kategorije Student.
